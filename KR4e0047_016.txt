# -*- mode: mandoku-view; -*-
#+TITLE: 半軒集
#+DATE: 2015-08-25 00:17:24.444070
#+PROPERTY: ID KR4e0047
#+PROPERTY: BASEEDITION WYG    
#+PROPERTY: JUAN 刊半軒集後錄
<pb:KR4e0047_WYG_016-1a>¶
刋半軒集後録¶
半軒先生為吳中碩儒名揚勝國入我朝尤綽綽著乎¶
遐遠也習童時嘗聆先贈承德府君談先生學之博才¶
之豐而文之雄未嘗不聳動座人愚固䝉昧已誌之矣¶
稍長不幸先君棄背無所質問後獲先生所著學言稿¶
觀之益深敬信及聞杜東原老師自言從廬山陳五經¶
五經實先生弟子嘗述聞扵五經者爲之傳具載履歴¶
甚詳倂示半軒集乃元末諸作尤為粹美再扵舊交姜¶
<pb:KR4e0047_WYG_016-1b>¶
晞説所得楮園集甚夥然與前二袠亦有同者皆抄本¶
亥豕魯魚紛乎其間乃彚而録之誦而味之更其訛闕¶
其疑如是自佔畢逰仕途踰三十禩矣迨官廣東重加¶
釐正爲十二卷緫名之曰半軒集鍥梓埀成鄉契許廷¶
章寄來數十篇作補遺扵後兹委政歸復扵士友陳思¶
耘朱野航處假有多者抄入吳山陳文顯故儒家也言¶
其故祖允中嘗從先生扵書館抄的本因時有忌久藏¶
不出近出示簿帙已殘毁比城中諸稿多異題四五十¶
<pb:KR4e0047_WYG_016-2a>¶
首遂欣録補完噫先生之學之才發之扵文者殆與造¶
化相爲悠久奚待梓傳與否惟習自丱角知慕愛鄉先¶
生先君之言猶在耳兹已老茍猶怠緩不扵斯文求就¶
緒則是好之未至反如不好者也觀者幸矜念云𢎞治¶
辛亥桂月望同郡後學張習謹識¶
