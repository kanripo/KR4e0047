# -*- mode: mandoku-view; -*-
#+TITLE: 半軒集
#+DATE: 2015-08-25 00:17:24.345215
#+PROPERTY: ID KR4e0047
#+PROPERTY: BASEEDITION WYG    
#+PROPERTY: JUAN 卷十
<pb:KR4e0047_WYG_010-1a>¶
欽定四庫全書¶
　半軒集卷十　　　　　　　明　王行　撰¶
　　詩¶
　　　題畫¶
清霜入林山葉赤烱烱寒蟾照空碧千尺孤峰倚絳霄¶
俯仰乾坤一秋色髙懷本與山水同閑踪得伴漁樵翁¶
縱談不及塵世事笑指天外南飛鴻披圖景象看如此¶
雙目頓令清似水欲憑粉墨寫蓬瀛更拂溪藤尋畫史¶
<pb:KR4e0047_WYG_010-1b>¶
　　　題倪元鎮畫¶
平生泉石共襟期身後園林失舊姿最是令人久相念¶
詩中圖畫畫中詩¶
　東海倪君瓚字元鎮居南蘭陵之梁溪家故多資不¶
　樂進取以詩酒縱適山林泉石間每援筆自圖其所¶
　㳺境象好事者多得之庸人俗流求終不與晚年家¶
　益索時往來呉城中隨處宿留一日雲間人有以財¶
　自雄者聞君名使使致綺縠縑布雜物直數百千館¶
<pb:KR4e0047_WYG_010-2a>¶
　下君笑曰此人亦知有我耶將受之使因出楮箑三¶
　數握前曰主願得佳迹爲玩君艴然曰是欲工藝我¶
　耳乃盡以所遺散與坐間寒客及陪臺賤夫不留毫¶
　髪謂使曰趨持扇去語而主我畫不可賄得也其自¶
　重如此此幅其盛年蹟也法度修整氣韵清逸君逝¶
　矣見之令人増念因詩扵上其不肯畫扇一事當時¶
　甚髙之不記久皆忘矣故書如此噫元鎮雖非大雅¶
　士亦豈易得哉¶
<pb:KR4e0047_WYG_010-2b>¶
　　　鄭禧之松林才子圖¶
横空㣲霞澹初卷一片蒼雲隔層巘逺壑清風拂樹來¶
烟鬛捎捎總如翦蹇驢隨意歴山岡此景此情應兩忘¶
忽驚啼鳥翠㣲裏催我佳句投奚囊人生樂事知多少¶
獨有吟情超世表爲瀉詞源浥畫圖晴壁髙堂楚山曉¶
　　　寄綺川故人¶
雲木翳長夏閑齋有餘思緬彼湖上山日夕生妍姿佳¶
約既已屢歡㳺阻前期芳條含晚榮碧草餘舊滋終當¶
<pb:KR4e0047_WYG_010-3a>¶
遂良覿賦詠髙秋時¶
　　　寄題聚碧軒¶
喜遂投閑意開軒出竹林髙空蒼雪墮永夏緑雲深縹¶
帙涵晴色湘簾駐晚陰須知子猷興千載一虛心¶
　　　題畫¶
　　　　恭先髙尚道翁先生嗣子種學績文逈出流¶
　　　　輩方以英妙之年隱迹林野人咸樂其栖遁¶
　　　　予則愛其能静焉夫静所以去躁也古人云¶
<pb:KR4e0047_WYG_010-3b>¶
　　　　險躁不能理性非静無以成學是則恭先其¶
　　　　理性者歟其成學者歟出畫需題因書扵上¶
　　　　時洪武丙午秋楮園識¶
一曲清灣幾曲山白雲紅樹夕陽間髙秋賸有登臨興¶
不憚攜琴日往還¶
　　　題許瀾伯先塋圖¶
　　　　我二親歸藏久矣今見此圖乃知許氏之思¶
　　　　不異予之思也肺腑流出之言觀者勿校其¶
<pb:KR4e0047_WYG_010-4a>¶
　　　　工拙¶
藏親已云竟思親那可忘冩親藏魄處朝夕似親傍¶
　　　題自作畫¶
　　　　戊辰三月望過湯氏小林居時中留宿漉酒¶
　　　　之餘適水墨在案因灑翰滿紙不覺淡雲濃¶
　　　　樹隱映虛逺而青山穆然自不改色予方歎¶
　　　　静者有常而動者無滯時中乃曰是足爲畫¶
　　　　也已明日裝潢成卷徴題爲寫當時意&KR0208;如¶
<pb:KR4e0047_WYG_010-4b>¶
　　　　此¶
髙館良宵睡思遲葛巾重著半醺時都將滿抱林泉興¶
付與閑忩墨半池¶
　　　題聽松卷¶
長松知幾樹樹樹著清風飛雨夜初急怒濤秋更雄醉¶
歸山月裏髙卧石樓中那復鈞天夢知音自不窮¶
　　　寄題逺山樓¶
漾水迢迢逺空當樓歴歴遥峯髙捲湘簾獨坐烟中幾¶
<pb:KR4e0047_WYG_010-5a>¶
朶芙蓉¶
烟楚蒼茫際曉霜空浩蕩凝秋何限江山逺意披襟獨¶
倚層樓¶
　　　酬韓䝉庵¶
　　　　巾箑之惠紓遲有愧情見乎辭¶
永夏倦炎燠頹陽劇朝&KR1680;嘅彼欝欝懷益此靡靡煩旋¶
當嵗華晏凝隂霜霰繁果烈不可任乃復思晴暄寒暑¶
互侵虐弱質詎長存故人念衰朽交情彌見敦輕箑貽¶
<pb:KR4e0047_WYG_010-5b>¶
夏凉重巾致冬温温凉適其宜安我旦與昏斯惠良匪¶
薄胡能答瑶琨東風入林廬春事看已殷群彚紛自暢¶
新泉生故源時物諒足娛髙居况邱園爰忻慰遲暮相¶
從詠道言¶
　　　次韻沈學庵閒居雜興三首¶
　　　　學庵髙尚以所賦閒居雜興三章見示不揆¶
　　　　輙填其韻焉一章言其自得二章言其居處¶
　　　　三章亦聊以道予之情味也然才劣辭俚蓋¶
<pb:KR4e0047_WYG_010-6a>¶
　　　　有不勝其意者矣録以似之粲焉是寵¶
庭户無塵雜軒楹净埽除爐烟消晚坐簾日照晨梳清¶
逸吟邊興騫騰醉裏書時看問竒者來覔子雲居¶
樹影覺秋疎山光映晚除溪毛和雨薦石髪任風梳艾¶
葯忩餘篆芸暉架有書呼兒具毫楮應欲賦閑居¶
閑懷聊自適老態詎難除白髪從千丈清風每一梳衆¶
峰陪獨詠孤枕伴群書况有能吟侣時來慰索居¶
　　　松雲二士圖¶
<pb:KR4e0047_WYG_010-6b>¶
晴靄翠紛紛春橋水乍分山家在何處松外萬重雲¶
幽石暖差差苔華緑漸滋不辭同晚歩溪上有新詩¶
碧嶂猿聲後清宵鶴思前孤亭群樹底堪與坐談𤣥¶
滿地寫松陰元芝擬共尋樵踪渾不見知得此山深¶
相識更相逢前山此路通桃烟連幕翠只在白雲中¶
　　　贈櫛生沈志道¶
　　　　呉有隱君子姓沈氏翺翔士林而不肯用其學¶
　　　　扵仕年踰六十矣鍊墨以自食因號墨翁有子¶
<pb:KR4e0047_WYG_010-7a>¶
　　　　志道能讀書篤厚勤謹嘗曰吾力不足以務¶
　　　　農吾巧不足以爲工商固不爲也則將何所¶
　　　　扵食耶乃修櫛髪之業焉以爲理人之髪可¶
　　　　以自治心之躁動理人之耳可以自治目之¶
　　　　忤視以是而食所得多矣故其以櫛名特善¶
　　　　扵他以櫛名者是足以見墨翁之家教也今¶
　　　　將治裝西㳺其父攜來與予别且求贈以詩¶
　　　　云¶
<pb:KR4e0047_WYG_010-7b>¶
安眠海運朝黄宫髪如日出䝉霜松含風老梳起爲櫛¶
習習萬竅聰明通市門有客亦何者山花滿髻雙顴紅¶
肩囊朝出暮復返彈鑷逺送孤飛鴻嗟兹兩事誰所記¶
豫章太史眉山翁自非此藝有妙適孰肯置爾詩囊中¶
况今子復異扵衆雅有古意蟠心胷清隂緑樹畫簷静¶
湘簾拂拂生㣲風青雲撒地絲萬縷綰束不厭冠巾重¶
予年漸衰歎種種時亦藉子修儀容子今逺行事逰歴¶
湖海賸有神仙蹤烟霞塵土偶相遇會湏更逹純陽聰¶
<pb:KR4e0047_WYG_010-8a>¶
　　　寄蔡漁村¶
兩年江館得相親俄復荷衣染市塵幾度相思更相羨¶
清風明月屬閒人¶
憶同江渚問梅花把酒吟詩興總佳此日塵埃城郭裏¶
每看雲鳥落天涯¶
　　　題赤壁賦意圖¶
羽扇風前故迹洞簫聲裏髙秋悵望美人何處江山應¶
識重遊¶
<pb:KR4e0047_WYG_010-8b>¶
　　　墨竹¶
寒牖晚風聲細凉池夏日陰清隱隱碧雲鳴&KR0235;仙人何¶
處吹笙¶
　　　桂月㺯笛便面¶
月色與天香相將浥露凉絃中有流水幽韻入清商¶
　　　題子昻書歸去來詞¶
　　　　卷首畫淵明像次書歸去來詞而題曰大德¶
　　　　四年秋九月呉興趙孟頫書後又畫幽篁拳¶
<pb:KR4e0047_WYG_010-9a>¶
　　　　石而復題云既書歸去來餘興未已乃作竹¶
　　　　石淵明亦當愛此耶¶
虚舘坐清曉髙秋零露時佳菊秀可飡寒葩含晚滋芳¶
馨發孤思寫此歸來詞餘興猶未已𤣥玉生瓊枝孰謂¶
公子懷不與幽人期撫卷三歎息繄年非義熙¶
　　　題九華山圖為陳二守¶
池陽古鄣郡江左聞佳聲峨峨九華山謫仙之所名其¶
巔紫霄逈其下滄波澄千巖白雲起萬象清風生兹地¶
<pb:KR4e0047_WYG_010-9b>¶
既靈秀草木皆欣榮中有隱者居奕世傳芳馨潛德耀¶
厥後應召趍宸京悠悠乘倅車來治姑蘇城政化爰已¶
洽惠我東南氓公暇有登覽逺目増雙明新圖貌故山¶
足慰瞻雲情君親本同事扵焉著忠誠撫卷興我詠遙¶
峯天際横¶
　　　梅花卷¶
漠漠素雲迷空山雪霽時齊開一萬樹都是向南枝清¶
影照碧水寒香隨晚颸誰言林處士獨解為題詩¶
<pb:KR4e0047_WYG_010-10a>¶
　　　休牧圖¶
禾黍髙低壟畝寛一春勤苦一秋安泉甘草美凉隂卧¶
不用家人接牡丹¶
　　　題生挽巻¶
生死若晝夜始終理之常知者付自然昧者徒悲傷觀¶
兹綴語言預計身後藏要令執紼人相挽歌其章自非¶
曠逹士孰不諱死喪死喪何足云逝波日茫茫四運迭¶
相代臘謝適春芳載歌生挽詩憂樂兩俱忘¶
<pb:KR4e0047_WYG_010-10b>¶
　　　題畫八首¶
濃翠幕晴嵐春山古寺間鳥啼花落處曽共扣禪關¶
群嶂遶溪青晴來馬足輕不辭山路逺隨處聽啼鶯¶
江檻俯清潯髙秋水氣深楸枰互相對機事亦何心¶
春水逺浮天悠悠一釣船樵青且沽酒絲上鯉魚鮮¶
晚岫含殘日寒波蕩逺空層欄人獨倚秋思渺無窮¶
隱跡混樵踪幽居碧澗東秋光勝春色紅樹白雲中¶
極目楚天遥湖亭晚興饒平波千萬頃鷗影落青霄¶
<pb:KR4e0047_WYG_010-11a>¶
一水泛秋光千山共夕陽江鄉無限好都屬釣魚郎¶
　　　畫二首¶
髙館疎簾晚乍開讀書聲裡故人來山中本自無塵土¶
催得家童埽緑苔¶
雨後飛泉下碧湍長松脩竹草堂寒無人解識髙人意¶
溪上青山獨自㸔¶
　　　題子庭竹石喬柯¶
髙空飛飈激清商一夜黄落滿磵岡百蟲銷聲流水澁¶
<pb:KR4e0047_WYG_010-11b>¶
獨有古木凌寒霜層崖削銕斧鑿在亂石磊磊秋雲荒¶
蓁藂交榮灌莽盛緑青紫翠碧與蒼條枯幹壯忽盡埽¶
依舊烟篠連風篁我嘗見之興歎息觀變乃能知厥常¶
茲因遺楮聊示幻便與所見争毫芒波翻墨池澷傾㵼¶
雨入溪山同混茫豁然晴目快先覩槎牙蕭瑟撐髙堂¶
逃禪石室到爾柏以墨寓戲成清狂書墻涴壁正如此¶
痴戇醉顛安足當惟應老巨差或近吐氣矹硉終難方¶
亦知造化不可量筆端賦形誰翕張蛟蚪虎兕鸞鳳凰¶
<pb:KR4e0047_WYG_010-12a>¶
攫身騰躍勢欲翔天機神妙露復藏我今作詩喚䝉莊¶
空山樗櫟夀莫强與子共入無何鄉¶
　　　次韻張伯純見寄¶
一從髙跡隱林坰城郭登臨不共行流水髙山誰得解¶
暮雲春樹幾多情平湖逺漢空明裏落日群峰紫翠横¶
已喜芳鄰近得接好懷那惜向君傾¶
　　　讀書齋¶
閑齋寂無營&KR0111;我外馳意韋編在燕几芳席藹蘭氣薿¶
<pb:KR4e0047_WYG_010-12b>¶
薿庭草深沄沄澗水駛永坐絃我詩清風自南至¶
　　　雪後西灣訪友道中即事¶
山中風雪下三日日出未消溪上寒行路不辭穿&KR0444;窕¶
人家何處有琅玕初春草色縁沙見數樹梅花隔水㸔¶
此景欲摹難潑墨擬將粉筆冩林巒¶
　　　髙房山寒江孤島圖¶
千山萬山重復重&KR0196;嵐草樹深莫窮髙堂大袖示寛廣¶
要以筆力誇竒雄青紅蒼翠滿縑素缺處殘碧分遥峯¶
<pb:KR4e0047_WYG_010-13a>¶
雖云眼底供一快未見濶逺開心胸歴觀畫史每如是¶
意謂此法由來同昨嘗凌秋㴑揚子一舸縹緲乘長風¶
洪波舂天渺無際出没但有孤輪紅中泠盤陀瞬息過¶
囘首浮玉雲濤中乃知山水有佳處到此始覺飛埃空¶
當時海岳應飽見落墨便自超凡庸不將層疊競工巧¶
遂使氣象齊鴻濛平生愛畫惟愛此苦恨妙法無能攻¶
九州之表有人物意匠彷彿宗南宫莫言未入米家奥¶
百年猶數房山翁兹圖咫尺便千里生綃數幅徒爲功¶
<pb:KR4e0047_WYG_010-13b>¶
亦知盤礴意有在正欲逐米追髙蹤愛之歌詠乃常理¶
好事况有天隨宗同觀何人江海客氣似貫月書艎虹¶
文辭瀾翻沛難禦奔走風雨驅豐隆古稱珠玉在我側¶
濡翰自愧言非工黄塵城郭久見困何地閒静能相容¶
詩成忽復三歎息矯首長望青㝠鴻¶
　　　虎丘春霽圖¶
群巘抱西郭一峯出平田孤秀凌太清旁絶絡與聯古¶
迹遍林谷干將閟重泉劃開千尺厓下見清泠淵翠壁¶
<pb:KR4e0047_WYG_010-14a>¶
絢霞彩葩詞詠千賢于時屬青春霽色明髙天鳴鳥亦¶
已和衆卉紛自妍夙駕爰此逰襟懷遂悠然豈曰事賞¶
心觀俗古所傳來牟蔽丘壠饁耕滿疇阡樂土有若兹¶
勤政復勉旃願同擊壤氓熙熙度餘年¶
　　　題趙元臨髙房山鍾觀圖¶
北苑貌山水見墨不見筆繼者惟巨然筆從墨間出南¶
宫實逰戲父子並超軼豈曰董是師賡歌偶同律髙侯¶
生古燕下筆蛻凡骨舂容米家氣犖确老僧質沄沄水¶
<pb:KR4e0047_WYG_010-14b>¶
墨中探破造化窟嘗圖得鍾觀景象照雲日長松更飛¶
泉霞彩互飄歘今朝見兹畫臨冩意無失𢡖淡入&KR0444;𡨕¶
稜層隔岑蔚乃知趙雲子後欲復竒逸髙堂時一舒六¶
月氣蕭瑟平生丘壑性塵土欣已拂因之興我懷山中¶
斸苓术¶
　　　爲王立方題雪峰孤眺圖¶
層空飛雪夜漫漫獨倚危闌向曉看縱使萬山同一色¶
不妨孤嶂出髙寒¶
<pb:KR4e0047_WYG_010-15a>¶
　東皋子出畫徴題而書其上如此凝陰冱寒萬彚不¶
　舒而愈見嵬峭比陽春一敷所以蔚然而深秀也惟¶
　此人知此道楮園¶
　　　寄陳惟允¶
時否賢才隱年饑瘦稚啼倦㳺同縮蝟起舞訝聞雞祕¶
語推圖䜟荒愁怯鼔鼙磨碑求著作先與草淮西¶
　　　中秋張來儀宅賞月¶
隱君家住虹橋南美景良辰性所耽適當平分秋色夜¶
<pb:KR4e0047_WYG_010-15b>¶
賞月邀朋同盍簪座間文會總知已胸襟洒落無留含¶
仰觀太虚雲霧卷星宿斂跡山藏嵐穹穹窿窿天上下¶
萬里一色埀青藍須臾白蓮出東海凌髙直湧憑誰探¶
漫流金波澈銀汞光輝如晝明相涵玉蟾吐彩耀孤鏡¶
冰輪碾空脱兩&KR0406;只疑顧兔擣靈藥因依桂影長毿毿¶
諸公樂翫豪興發浮觴覔句崇髙談争竒衒巧各有味¶
如啖蜜蠟囘香甘謪仙問歌詞韻勝陽春寡和吾當慙¶
却憐此月不易得一别一載理所諳商飈扇涼繁露泫¶
<pb:KR4e0047_WYG_010-16a>¶
啼螿遶階淒以韽後期未審果何境不如引滿直抵酣¶
扵焉就室相枕藉隣雞喔喔將鳴三¶
　　　次韻楊孟載見寄¶
懷刺歸來卧枕書白雲滿榻閉門初草𤣥未信揚雄病¶
禮法從知阮籍疎短障夕陽悲蟋蟀方塘秋水老芙蕖¶
南村口燥呼難得一任狂風捲弊廬¶
　　　次韻髙季廸見寄¶
廿載誰詢獨處情翛然江郭養餘清老顔照水同梅瘦¶
<pb:KR4e0047_WYG_010-16b>¶
短髪臨風鬬雪明寒鴈聯行輕落渚晚鴉結隊逺歸城¶
怱怱歳暮相思切又辱沙塘折簡行¶
　　　贈均田民部何員外¶
嘗觀夏禹貢揚州下下田歴商至周漢唐宋幾千年漸¶
稱極膏腴庶盛鮮與肩邇來困戈鋋隴畛相棄捐雖云¶
東南賦多瘠少厚全恭遇維新朝限均際幅員所以委¶
明公疆理來旬宣口分與世業多寡無陂偏一以國制¶
重一以民務便頃畝弗浮隱厘撮那盈朘置奠邦本固¶
<pb:KR4e0047_WYG_010-17a>¶
肇造熙皥天山河誓帶礪聖祚萬世延吾民歌帝力王¶
道其平平¶
　　　送顧光逺赴廣東行省郎中¶
嘉謨翊新命昭代人文熙選職從要津分司奠南維畨¶
禺隔星紀雄藩控華𡗝方伯古諸侯贊畫郎署資所以¶
藉異才弼亮符休期養士負材器撫民息瘡痍炎瘴千¶
里清雨澤三春施故鄉别宿𢍆去去當其時丈夫貴有¶
爲詎作兒女悲停杯贈馬策髙翔粲容儀何必守章句¶
<pb:KR4e0047_WYG_010-17b>¶
終年困蓬藜¶
　　　送侍書宋仲温出任鳳翔同知¶
善書聞宇内盛事起江東楷草嘉攸習鍾王信許宗千¶
金堪立價百日豈論功勁捷横空鶴盤旋戲海鴻入神¶
繇獨悟馳譽忽遐通薦剡來原籍觀光詣法宫抽毫濡¶
太液揮翰代天工御賞符前轍輿評邁古風杯沾銀鑿¶
落佩曵玉玲瓏逺甸多民瘁深憂切帝衷一朝䝉峻擢¶
萬里赴提封仁煦爲邦易敷宣脱頴同専城昭聖化别¶
<pb:KR4e0047_WYG_010-18a>¶
駕佐時雍邊境戈鋋息郊原户口充寳雞鳴角角岐鳳¶
叶雝雝拭目文華展流傳史册中¶
　　　送莫禮敬應聘之京¶
頻年湖上讀書多束帛戔戔忽見過霄漢明良圖治理¶
林泉英俊遍遮羅登朝簠簋材偏美調鼎鹽梅味較和¶
只恐西風秋欲起四鰓囘憶渺烟波¶
　　　聞徐幼文轉河南布政因寄¶
憶昔交㳺重鄉邑孔思周情緫英特喜君文采尤出竒¶
<pb:KR4e0047_WYG_010-18b>¶
玉樹臨風擬標格倐承剡薦登天衢切任耳目官黄樞¶
澄清式攬范滂轡獻替或引辛毗裾出廵南州動山嶽¶
金吾將軍膽欲落澡明滯獄沛甘霖埽却炎氛净邊廓¶
紫薇花開分省春左轄歩履凌星辰尋陞諸侯古方伯¶
一柱兀障中霄雲綬綰銀章造民福立勲定繼臯䕫躅¶
蹇予林下渺相思翹首長空翥黄鵠¶
　　　滕用亨諸篆體歌¶
維周大篆成史籕宣聖傳經製蝌蚪緫因倉頡見鳥跡¶
<pb:KR4e0047_WYG_010-19a>¶
象形置書變來久李斯小篆類玉筯鍾鼎魚蟲分衆手¶
碧霄鸞鳳漫迴翔滄海蛟螭互蟠紐有如垂露楊桞葉¶
或似委薤劍環首許慎程邈評已彰餘子紛紛亦何有¶
有唐陽冰號髙古常榻鴻都嶧山譜新泉丹井尚幸存¶
纓絡麒麟折釵股刻符摹印氣候形義理深闗非小補¶
南陽髯翁學古書雅與秦漢叅錙銖古文竒字盪胸臆¶
豈若俗工譌魯魚自言初習勝國時玉雪左丞吾所師¶
荻莖錐沙指畫腹廿年勤苦求妍姿嗚呼方今世雍熙¶
<pb:KR4e0047_WYG_010-19b>¶
明良際遇千載期大書功德勒金石絶勝草草人間碑¶
　　　與韓公望衍斯道逰穹窿山次韻留題顯忠寺¶
春來㸔山奚獨後佻狹少年豈不有雲山登眺本清事¶
今朝始逢知已友共操小舸過西郊抵岸芒鞋競行走¶
群峰雲擁怒猊攫髙松風撼長鯨吼謾攜仙子採樂筐¶
願縮天人散花手磴危苔滑側身縁力疲仰嘆前無偶¶
翠㣲深處聳招提殿宇虚明敞窓牖到時少憩借禪床¶
老衲呼茶我需酒一尊未罄起吟哦任使流光換辰酉¶
<pb:KR4e0047_WYG_010-20a>¶
乘興去探法雨泉蜿蜒瀉出蒼厓口洄湍響激玉霄琳¶
舞沫逆灑山椒杻諒兹幽勝天所畀恣意飽觀寧用趣¶
况皆無辱又無榮故鄉佳景耽宜久詎因貶謫抱羈憂¶
全勝當年栁州栁¶
　　　寓懷呈王太守觀¶
把劍欲一舞援琴思一彈彈協太古心舞激壯士肝彈¶
舞非衒技深愧相知難出處分已然中道敢不安但恐¶
韶光邁清霜殞樷䦨所以陋雞栖梳刷排鵷鸞雲霄一¶
<pb:KR4e0047_WYG_010-20b>¶
展舉九萬凌風翰昔似丹穴雛志薄金琅玕今同涸轍¶
鮒鬐鬛摧泥蟠吐沫不自濡引領空長嘆至人傾天瓢¶
何吝一滴慳毋令東海若慙絶西江瀾¶
　　　江館有懷王爲善¶
江館坐閒夕客懷聊自寛思君不可道清夢若為安露¶
氣寒花馥霜華晚葉丹葱葱好城郭延首向西看¶
　　　次俞有立客中九日¶
君在江村我在家各巡籬落看黄花一庭閒日遲遲景¶
<pb:KR4e0047_WYG_010-21a>¶
兩岸㣲茫淺淺沙不使好懷留世故偶因佳節感年華¶
身輕隨處聊堪樂况有吟哦觧歎嗟¶
　　　雪航¶
大野饒積雪溪山同混茫軒窓時眺望虛䆳若舟航曉¶
霽浮玉色夜寒流月光山隂餘興在吟咏不能忘¶
　　　春江釣艇圖¶
春日初長倦讀書夕陽流水蕩空虚扁舟聊復持竿去¶
意在青山不在魚¶
<pb:KR4e0047_WYG_010-21b>¶
　　　水雲居¶
秋水春雲萬里空酒壺書卷一孤篷多情最是閒鷗鷺¶
留得詩人作釣翁¶
　　　贈地理師¶
素業承家學有師江湖聲譽舊聞知風生客座談天處¶
雲滿山衣相地時已向支干搜隱祕更扵龍虎探幽竒¶
何當示我青囊術為爾憑軒一賦詩¶
　　　冬景六言¶
<pb:KR4e0047_WYG_010-22a>¶
溪上人烟釣家雪餘鴻跡泥沙路入雙崖窈窕花開幾¶
樹枇杷¶
　　　秋景小幅¶
烟碧帯霜紅秋深處處同晚晴山更好詩在野航中¶
　　　題郭巨逢金卷¶
爲親忘子亦堪憐鋤底黄金豈偶然簡册本期敦薄俗¶
晉人曾説鄧攸賢¶
　　　仕女障子¶
<pb:KR4e0047_WYG_010-22b>¶
讀罷文忩女史箴日長庭院正春深㳺蜂舞蝶閒情思¶
那解當時匪石心¶
　　　髙林雪竹¶
㺯月吟風一萬竿翠雲繚亂拂青鸞嵗寒别有精神在¶
宜凭䦨干雪裏看¶
　　　先月樓二首¶
水邊樓館絶纎埃髙捲湘簾碧嶂開一㸃飛蟾破秋色¶
清光先入座間來¶
<pb:KR4e0047_WYG_010-23a>¶
結樓臨水上風景問如何明月夜先到清光秋更多髙¶
簷埀碧漢低檻俯金波想得憑空闊長吟復浩歌¶
　　　倪雲林竹樹¶
幽篠弄寒姿喬柯霜後時吟忩有殘墨畫得醉中詩¶
　　　吳仲圭墨竹¶
烟葉正青青軒忩曉思清開簾看春雨江上有歌聲¶
　　　杏田畫¶
月下相逢縞袂寒松枝清露濕烟鬟祇因翠羽能歌舞¶
<pb:KR4e0047_WYG_010-23b>¶
留得春風滿醉顔¶
　　　寄唐伯慎¶
未見即云别别懷安可忘平生雙醉眼四海一詩囊喬¶
木蒼雲合髙樓白日長屏山逺相望烟水正㣲茫¶
　　　宜晚軒¶
青山無古今松柏有歳年不爲時所易詎將春共妍兹¶
軒號宜晚庭除帶林泉勝地愜髙爽閑門謝啾喧青紅¶
復蒼翠山光雜溪烟懿彼軒中人閲世情淡然明霞暈¶
<pb:KR4e0047_WYG_010-24a>¶
晴頰㣲霜㸃秋顛開口無别語娓娓羲皇前膝上玉雪¶
絃手中瑶華編予每與談笑髙懷欲騰騫餘年釋塵纓¶
休佚諒所便為我賦招隱毋云孤願言¶
　　　題畫¶
水色映蒹葭遥山更晚霞扁舟載詩去秋思滿天涯¶
重覔舊池臺孤村夕照開閑情聊共寫攜得素琴來¶
　　　梅花折枝圖¶
映水一枝開春從筆底來髙樓漫吹笛終不㸃蒼苔¶
<pb:KR4e0047_WYG_010-24b>¶
　¶
　¶
　¶
　¶
　¶
　¶
　¶
　半軒集巻十¶
